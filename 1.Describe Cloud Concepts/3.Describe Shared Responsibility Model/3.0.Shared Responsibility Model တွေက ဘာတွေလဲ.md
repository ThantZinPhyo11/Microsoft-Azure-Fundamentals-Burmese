# Software As A Service ( SaaS )


Software as a Service (SaaS) သည် သုံးစွဲသူများအား အင်တာနက်မှတစ်ဆင့် အပလီကေးရှင်းများနှင့် ဝန်ဆောင်မှုများသို့ ဝင်ရောက်ခွင့်ပေးသည့် Cloud Computing ဝန်ဆောင်မှုအမျိုးအစားတစ်ခုဖြစ်သည် ။ အပလီကေးရှင်းများနှင့် ဝန်ဆောင်မှုများကို cloud တွင် လက်ခံထားပြီး အင်တာနက်ချိတ်ဆက်မှုရှိသော မည်သည့်စက်ပစ္စည်းမှမဆို ဝင်ရောက်ကြည့်ရှုနိုင်ပါသည် ။ ထင်သာမြင်သာ ရှိအောင်ပြောရမယ်ဆိုရင် အဆင်သင့် အသုံးပြုနိုင်တဲ့ Software တွေကို ထောက်ပံ့ပေးထားခြင်းဖြစ်ပါတယ် ။ မိမိ အသုံးပြုလိုတဲ့ Software တွေကို အသုံးပြုသူ ကိုယ်တိုင်က Installation & Maintain လုပ်ဖို့မလိုအပ်ပါဘူး ။ Cloud Provider ဘက်က ကျွန်တော်တို့အတွက် လုပ်ပေးပါလိမ့်မယ် အသင့်သုံးပြုနိုင်ပါတယ် ။ ကိုယ်သုံးတဲ့ Software ကို install လုပ်စရာမလိုပဲ Internet Connection ရှိရုံနဲ့ Browser ကနေတစ်ဆင့် Latest Version ကို သုံးနိုင်တာကို SaaS လို့ခေါ်ပါတယ် ။ 

ဥပမာ အနေနဲ့ဆိုရင်တော့ Salesforce , SAP concur, Shopify, MailChimp , Dropbox , Hubspot, Google Applications (G Suite) , Mediafire , Google Apps , Microsoft Office 365 အစရှိသည်တို့က SaaS Cloud Services တွေပဲ ဖြစ်ပါတယ်။


# Platform As A Service ( PaaS )


အင်တာနက်ကနေတစ်ဆင့် အလွယ်တကူ ချိတ်ဆက်ပြီး ဆောင်ရွက်နိုင်တဲ့ Web Server တွေ Database တွေ အစရှိသည်တို့ကို ထောက်ပံ့ပေးခြင်းပဲ ဖြစ်ပါတယ် ။ Platform as a Service (PaaS) သည် အင်တာနက်ပေါ်တွင် Cloud Provider မှ အပလီကေးရှင်းများနှင့် ဆက်စပ်ဝန်ဆောင်မှုများကို လက်ခံဆောင်ရွက်ပေးသည့် Cloud Computing Model တစ်ခုဖြစ်သည်။ ဤဝန်ဆောင်မှုအမျိုးအစားသည် ဆာဗာများ ( Servers ) ၊ သိုလှောင်မှု ( Storages ) နှင့် ကွန်ရက် ( Networking ) ကဲ့သို့သော အရင်းခံအခြေခံအဆောက်အအုံများကို စီမံခန့်ခွဲရန်မလိုဘဲ အပလီကေးရှင်းများတည်ဆောက်ရန် ၊ စီမံခန့်ခွဲရန်နှင့် ပေးပို့ရန် ပလက်ဖောင်းတစ်ခုအား Developer များအား ပံ့ပိုးပေးပါသည် ။ Cloud Provider သည် အရင်းခံဝန်ဆောင်မှုများကို စီမံခန့်ခွဲပေးသောကြောင့် Developer များသည် အပလီကေးရှင်းများတည်ဆောက်ခြင်းနှင့် အသုံးချခြင်းအပေါ် လျင်မြန်စွာအာရုံစိုက်နိုင်စေပါသည် ။ PaaS သည် ဆာဗာများ၊ သိုလှောင်မှု၊ ကွန်ရက်နှင့် ဖွံ့ဖြိုးတိုးတက်မှုအတွက် လိုအပ်သော ဒေတာဘေ့စ်များကို အသုံးပြုခြင်း ( သို့မဟုတ် ) စီမံခန့်ခွဲခြင်းများအတွက် စိတ်ပူစရာမလိုဘဲ ဝဘ် သို့မဟုတ် မိုဘိုင်းအက်ပ်များကို ဆော့ဖ်ဝဲရေးဆွဲသူများအတွက် ပိုမိုလွယ်ကူစေရန် ဒီဇိုင်းထုတ်ထားပါတယ် ။ 

ဥပမာအနေနဲ့ဆိုရင်တော့ AWS Elastic Beanstalk , Windows Azure , Heroku , Force.com , Google App Engine , OpenShift, SAP Cloud , AWS Lambda , Azure Functions. အစရှိသည်တို့ပဲ ဖြစ်ပါတယ် ။


# Infrastructure As A Service ( IaaS )


သင့်အဖွဲ့အစည်းရဲ့ အိုင်တီအခြေခံအဆောက်အဦများကို IaaS ဖြေရှင်းချက်သို့ ပြောင်းရွှေ့ခြင်းက သင့်အား ဒေတာစင်တာများ ပြုပြင်ထိန်းသိမ်းမှုကို လျှော့ချရန် ၊ ဟာ့ဒ်ဝဲကုန်ကျစရိတ်များကို သက်သာစေပြီး အချိန်နှင့်တပြေးညီ စီးပွားရေးဆိုင်ရာ ထိုးထွင်းသိမြင်မှုများကို ရရှိစေရန် ကူညီပေးပါသည် ။ IaaS က သင့်အား Physical Server များနှင့် Datacenter ကဲ့သို့သောအခြေခံအဆောက်အဦများကို ဝယ်ယူခြင်းနှင့် စီမံခန့်ခွဲခြင်း၏ ကုန်ကျစရိတ် ကိုကျော်လွှားနိုင်စေပါသည် ။

အများသောအားဖြင့် Pay As You Go Services တွေလို့ပြော ကြတာများပါတယ် ။ သုံးသလောက်ပေးရမယ်လို့ ဆိုလိုခြင်းဖြစ်ပါတယ် ။ IaaS မှာဆိုရင် Cloud Storage နဲ့ပက်သက်တာမျိုးတွေ Networking နဲ့ပတ်သတ်တာမျိုးတွေ Virtualization နဲ့ပတ်သတ်တာမျိုးတွေကို Cloud Provider က လုပ်ဆောင်ပေးထားခြင်းပဲဖြစ်ပါတယ် ။ ကိုယ်ပိုင် On Premise Hardware တွေ Data Center တွေ ဆောက်ဖို့ မလိုတော့ သလို အသုံးပြုလိုတဲ့ Services တွေ အလိုက်သာ Provider တွေဆီကို ပိုက်ဆံပေးပြီး သုံးရမှာပဲဖြစ်ပါတယ် ။

ဥပမာ အနေနဲ့ဆိုရင်တော့ Amazon Web Services (AWS), Microsoft Azure, Google Compute Engine (GCE), IBM Cloud , Rackspace , Digital Ocean , Oracle Cloud အစရှိသည်တို့ပဲဖြစ်ပါတယ် ။


အောက်ပါပုံကတော့ Cloud Service Model တွေနဲ့ On Premise ကိုနှိုင်းယှဉ်ပြထားခြင်းပဲ ဖြစ်ပါတယ်။

<div align="center">
</div>
<img alt="demo" src="/image/3.png" />
<br/>
