# Azure PaaS နှင့်ဆက်စပ်သော ဝန်ဆောင်မှုအချို့

Platform As A Service (PaaS) သည် Developer များအတွက် အပလီကေးရှင်းများကို တည်ဆောက်ရန် ၊ အသုံးပြုရန်နှင့် စီမံခန့်ခွဲရန်အတွက် ပံ့ပိုးပေးသည့် Cloud Computing Model တစ်ခုဖြစ်ပါသည် ။ Azure PaaS ဝန်ဆောင်မှုများသည် Developer များအား ကုဒ်ရေးသားခြင်း ၊ အပလီကေးရှင်းများ ဖြန့်ကျက်ခြင်းနှင့် ဆော့ဖ်ဝဲကို ထိန်းသိမ်းခြင်းတို့ကို အဓိကထားလုပ်ဆောင်နိုင်ရန် ပံ့ပိုးပေးပါသည် ။ ဤပုံစံသည် အပလီကေးရှင်းဖွံ့ဖြိုးတိုးတက်မှုကို အရှိန်မြှင့်ပေးပြီး လုပ်ဆောင်မှုများကို ရိုးရှင်းစေပါသည် ။

အောက်တွင်ဖော်ပြထားသောအချက်များသည် Azure PaaS နှင့်ဆက်စပ်သော အဓိကအစိတ်အပိုင်းများနှင့် ဝန်ဆောင်မှုအချို့ဖြစ်ပါသည် ။

Azure App Service - Azure App Service သည် Web Application များနှင့် API များကို တည်ဆောက်ခြင်း ၊ အသုံးပြုခြင်းနှင့် ချဲ့ထွင်ခြင်းအတွက် အပြည့်အဝ စီမံခန့်ခွဲသည့် ပလပ်ဖောင်းတစ်ခုဖြစ်ပါသည် ။ ၎င်းသည် .NET၊ Java၊ Python နှင့် Node.js အပါအဝင် အမျိုးမျိုးသော ပရိုဂရမ်းမင်းဘာသာစကားများကို ပံ့ပိုးပေးပြီး အလိုအလျောက် ချိန်ညှိခြင်း ( Automatic Scaling ) ၊ ချိန်ခွင်လျှာညှိခြင်း ( Load Balancing ) နှင့် စဉ်ဆက်မပြတ် ဖြန့်ကျက်မှု ( Continuous Deployment ) အတွက် Azure DevOps နှင့် ပေါင်းစည်းခြင်းကဲ့သို့သာ အင်္ဂါရပ်များကို ပံ့ပိုးပေးပါသည်။

Azure Functions - Azure Functions သည် ဆာဗာများကို စီမံခြင်း သို့မဟုတ် စီမံခန့်ခွဲခြင်း လုပ်ဆောင်ရန် မလိုအပ်သော Serverless Computing ဝန်ဆောင်မှုတစ်ခုဖြစ်သည် ။ HTTP Request များ ၊ Microservices များတည်ဆောက်ခြင်း ၊ Data Processing နှင့် အလိုအလျောက်လုပ်ဆောင်ခြင်းလုပ်ငန်း ( Automation Task ) များအတွက် အသုံးပြုပါသည် ။

Azure Logic Apps - Azure Logic App သည် ကုဒ်အနည်းငယ်ဖြင့် အလိုအလျောက်လုပ်ဆောင်မှုအသွားအလာများကို ဖန်တီးလုပ်ဆောင်နိုင်သည့် Cloud Platform တစ်ခုဖြစ်သည်။ Applications ၊ Data ၊ Service နှင့် System များကို Code အနည်းငယ်နှင့် ပေါင်းစပ်ပြီး စီမံခန့်ခွဲသည့် Workflow ကို လျင်မြန်စွာ တည်ဆောက်နိုင်ပါသည် ။

Azure SQL Database -  Azure SQL Database ဆိုသည်မှာ အသုံးပြုသူက Database  စီမံခန့်ခွဲရန် လိုအပ်မှုကို ဖယ်ရှားပေးသည့် အပြည့်အဝစီမံခန့်ခွဲထားသော ဝန်ဆောင်မှုတစ်ခုဖြစ်သည်။ ၎င်းသည် SQL Server ၏ အလုပ်တာဝန်များကို ပံ့ပိုးပေးပြီး အလိုအလျောက် အရန်သိမ်းဆည်းမှုများ ( Automatic Backup ) ၊ မြှင့်တင်ခြင်း ( Upgrading ) ၊ စောင့်ကြည့်ခြင်း ( Monitoring ) နှင့် မြင့်မားသောရရှိနိုင်မှု ( High Avalibility ) ကဲ့သို့ သော အင်္ဂါရပ်များကို ပံ့ပိုးပေးသည်။

Azure Cosmos DB- Azure Cosmos DB သည် Microsoft မှပံ့ပိုးပေးထားသည့် Multi-Model Database ဝန်ဆောင်မှုတစ်ခုဖြစ်သည် ။ Azure Cosmos DB သည် NoSQL ဒေတာဘေ့စ်ဖြစ်ပြီး ၎င်းသည် ဖွဲ့စည်းတည်ဆောက်ပုံမရှိသော ( သို့မဟုတ် ) တစ်စိတ်တစ်ပိုင်းဖွဲ့စည်းပုံဒေတာအမျိုးအစားများကို ကိုင်တွယ်နိုင်သည် ။

Azure Container Instances - Azure Container Instances (ACI) သည် အသုံးပြုသူများအား အရင်းခံအခြေခံအဆောက်အအုံကို စီမံခန့်ခွဲရန်မလိုဘဲ Container များကို အသုံးပြုရန်နှင့် စီမံခန့်ခွဲရန် ခွင့်ပြုသည့် Microsoft Azure မှ ဝန်ဆောင်မှုတစ်ခုဖြစ်သည် ။ ACI အသုံးပြုသူများသည် ကွန်တိန်နာတစ်ခုကို လျင်မြန်စွာဖန်တီးနိုင်ပြီး မိနစ်ပိုင်းအတွင်း ၎င်းတို့၏အက်ပ်လီကေးရှင်းကို အသုံးပြုနိုင်သည်။ ACI သည် စွမ်းဆောင်ရည်မြင့်မားပြီး ကုန်ကျစရိတ်သက်သာသော နည်းလမ်းဖြင့် Container များကို လည်ပတ်စေပါသည် ။ ၎င်းသည် Linux နှင့် Windows ကွန်တိန်နာများအပြင် Docker Swarm နှင့် Kubernetes ကဲ့သို့သော Container များကို ပံ့ပိုးပေးသည် ။ 

Azure Key Vault - Azure Key Vault သည် Secrets ၊ Keys များနှင့် Certificates များကဲ့သို့သော လျှို့ဝှက်ချက်များအတွက် လုံခြုံသောသိုလှောင်မှုကို ပံ့ပိုးပေးသည့် Cloud ဝန်ဆောင်မှုတစ်ခုဖြစ်သည် ။ အပလီကေးရှင်းများ ၊ ဝန်ဆောင်မှုများနှင့် ဒေတာများကို လုံခြုံစေရန်အတွက် ၎င်းကို အသုံးပြုသည်။ ၎င်းသည် အရေးကြီးသော အချက်အလက်များကို ခွင့်ပြုချက်မရှိဘဲ ဝင်ရောက်ခြင်းမှ ကာကွယ်ပေးပါသည် ။ Key Vault သည် စီမံခန့်ခွဲသူများ၏ လျို့ဝှက်ချက်များကို ဝင်ရောက်ထိန်းချုပ်နိုင်စေမည့် ပေါင်းစပ်ဝင်ရောက်ထိန်းချုပ်မှုပုံစံကိုလည်း ပံ့ပိုးပေးပါသည် ။


Azure PaaS ဝန်ဆောင်မှုများသည် Developer များအား ကုဒ်ရေးခြင်းနှင့် အပလီကေးရှင်းများပေါ်တွင် အာရုံစိုက်ရန် စွမ်းအားမြှင့်ပေးကာ ဖွံ့ဖြိုးတိုးတက်မှု လည်ပတ်မှုများ ပိုမိုမြန်ဆန်လာစေပါသည် ။ ၎င်းတို့သည် ခေတ်မီ Cloud-Native အပလီကေးရှင်းများ ဖွံ့ဖြိုးတိုးတက်မှုအတွက် ကောင်းစွာ သင့်လျော်ပြီး Developer များသည် Azure ၏ စွမ်းဆောင်ရည်များနှင့် အပလီကေးရှင်းများကို လိုအပ်သလို ချောမွေ့စွာ အသုံးပြုနိုင်မည်ဖြစ်ပါသည် ။

<div align="center">
</div>
<img alt="demo" src="/image/6.png" />
<br/>
